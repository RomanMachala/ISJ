# ISJ
Řešení projektů do předmětu Skriptovací jazyky
## Osobní hodnocení předmětu 
Předmět je takový nemastný neslaný. Začínáte regulárními výrazy, následuje úvod do grepu a dalšími podobnými tooly a pak konečně python. Jede se velmi rychle, je na to i upozorněno na kartě předmětu, že toto není kurz pro úplné začátečníky. Já osobně jsem s pythonem nikdy předtím nepracoval a lépe bych se jej naučil z youtube, kde je to podrobněji vysvětleno. Nicméně pokud se tomu člověk věnuje není problém předmět udělat. Možná někde naleznete, že se jedná o kreditovku. Ano, jedná, ale pouze pro lidi, co již s pythonem dělali nebo do samoučiva dávají větší čas. Předmět má celkově 8 projektů, půlsemestrálku, zkoušku a miniúkoly. Projekty jsou po 5 bodech a miniprojekty po 1, půlsemestrálka je za 9 bodů. Zkouška má minimum 1 bod. Budete upozorněni, že miniúkoly se nepočítají do známky, pokud bez nich nemáte alespoň 50 bodů, což není pravda. Jinými slovy, věnujte projektům co nejvíce a máte 40 bodů, napiště půlsemestrálku alespoň lehce decentně a semtam udělejte miniúkol a na zkoušku jdete s 49+ body a stačí se Vám prakticky podepsat. Miniúkoly navazují na přednášku, na které byly zadány a je na ně většinou 2-3 hodinky času po přednášce je odevzdat. Většinou se jedná o dopnění jednoho slova max jednoho řádku kódu. Projekty a jejich náročnost roste exponenciálně. Jeden projekt řešíte konkatenaci slov a v dalším po Vás chce objektově orientovaný přístup a nadefinovat hned několik metod nad polynomy (projekt 6). Co je ale výhodou, tak pro projekty máte dostupný server, kde si Váš projekt nahrajete a získáte výsledné hodnocení (hádám, že stejným způsobem hodnotí i garant předmětu). Tuším, že pro poslední 2 projekty tato možnost ale neexistovala, jelikož byly nové, jinak se projekty z minulých let prakticky nezměnily. Hodně se proslýchá, že se ani nekontroluje plagiátorství, prostě kolik bodů dostanete na zkušebním serveru, tolik máte ve výsledku nehledě na to, jestli jste to zkopírovali či nikoli. Osobně bych ale tento přístup nedoporučoval, jelikož se může postoj garanta změnit a na druhou stranu toto účelem školy není. Pokud se chcete něčemu přiučit, věřím, že Vám předmět něco nového poskytne, ale pro úplné nováčky to může být trošku obtížné. Co se týče půlsemestrálky ta se od minulých let nezměnila, ale záverečná zkouška ano a kupodivu k lepšímu. Dříve to byly poměrně na random seskládané otázky, které pouze pokročilí studenti věděli. Ve výsledku pokud jste začátečník a chcete se naučit python, zvažte, zda si tento předmět zapíšete, protože může pro Vás být trošku náročnější. Pokud jste alespoň někdy v pythonu programovali, předmět je poměrně v pořádku. Za mě předmět hodnotím nerozhodně. Ale oceňuji možnost získat velkého počtu bodů přes semestr a 1 bodového minima na zkoušce (šel jsem na zkoušku se 48 body).

## Hodnocení projektů
Všechny projekty byly hodnoceny plným počtem bodů, tedy ***5b/5b***, výjimkou je 6-tý projekt, který byl hodnocen ***4.5b/5b***.
